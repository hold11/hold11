---
layout: post
title: Opgave Med Kravsspecifikationer
author: Anders Wiberg Olsen
date: '2016-09-06 15:00:00 +0200'
categories: UML
---

# Øvelsestekst

Vi vil gerne have udviklet et web-baseret auktionssystem, hvor det er muligt for kunder at lægge beskrivelse af varer op på auktionsbordet. Kunder kan derefter byde på disse varer. Varer på auktionsbordet er beskrevet med en tekst og der er angivet udløbsdato for auktionen, samt eventuelt en købspris for varen. Når der bydes på varer foregår det som lukket auktion, dvs. byderne kender ikke de andre bud, men kun antallet af bud der er givet. En auktion på en vare slutter enten når en byder vælger at betale købsprisen eller når auktionsperioden for varen udløber. I begge tilfælde skal alle bydere informeres om resultatet af auktionen. Endvidere skal systemet gennemføre en overførelse af penge til kunden fra den der har vundet auktionen. Systemet skal fungere altid og det accepteres ikke at der mistes data ved nedbrud. Det forventes at systemet på sigt skal kunne håndtere mange brugere og det forventes at systemet er intuitivt. På alle systemets sider skal der være plads til reklamer og alle sider skal indeholde vores logo. Kun personer, der har registeret sig som brugere af vores system skal kunne anvende det og det skal være muligt at lukke brugeres konti.
